Skákal pes (jak by to napsali jiní)
Česká lidová:

Skákal pes přes oves,
přes zelenou louku.
Šel za ním myslivec,
péro na klobouku.

Pejsku náš, co děláš,
žes tak vesel stále?
Řek' bych vám, nevím sám.
Hop! a skákal dále.

A jak by to (možná) pojal...

    * Vítězslav Hálek
    * K. H. Mácha
    * Edward Lear
    * K. H. Borovský
    * Vítězslav Nezval
    * Jiří Žáček
    * E. A. Poe
    * Jan Vodňanský
    * François Villon
    * --- Intermezzo: Haiku
    * Vladimír Majakovskij
    * William Shakespeare
    * Václav Hrabě
    * --- Intermezzo: Haiku II
    * Karel Šiktanc
    * Emanuel Frynta
    * Charles Bukowski
    * Petr Bezruč
    * Christian Morgenstern
    * Jaroslav Seifert
    * Karel Kryl
    * --- Intermezzo: Haiku III
    * Guillaume Apollinaire
    * Karel Jaromír Erben
    * Michal Horáček
    * František Gellner
    * Jan Werich

    * Nadstrážmistr Policie ČR
    * Posluchač Rádia Impuls do soutěže na této stanici
    * Písmeno A B C Č D E F

    * Angličan
    * Japonec
    * Maďar
    * Polák
    * Ostravák
    * Brňák
    * Němec
    * Číňan

A hudebně:

    * Scott Joplin
    * jazz
    * Scooter
    * Vangelis
    * Ennio Morricone

... Vítězslav Hálek:

Můj Bože, jaká nádhera,
ty zlaté klasy ovsa.
Hle tamť, přes louky zelené
veselý pejsek hopsá.

Zdeť v klobouku má myslivec
co diadem vetklá pera
Jaký Ty's velký umělec,
jesť to Tvá přenádhera!

... K. H. Mácha:

Po polích přímých dálných lánů,
po luzích vláčných zelených
uhání psíček, lehký vích,
dalekosáhlým během svým.
V korunách vzrostlých nad jeho hlavou
vítr si pohrává s větvovím.
Viselce tělo tam teskně tlí,
beránky bílé do dálav plavou.
Z odění zeleného už jen cáry
a pohled planý v prázdno plyne,
bezvolně stoupá, kam z lesů páry,
odnášen vánkem bez cíle.
Pro lásku žil a pro ni hyne.
Viléme, Hynku, Jarmile!

... Edward Lear:

Jeden pitbul z Olomouce
skákal na zelené louce.
šel za ním hajný
a že byl tajný
pes ho sežral na palouce.

... K. H. Borovský:

Přiskákal pes ovsem, lukou,
nese v hubě psaní,
to mi píšou páni z Vídně
hezký pozdravení.

Za ním sem jde mysliveckej,
říšskej žandarm k němu,
že mi komis darovala
urlaub ve Brixenu.

... Vítězslav Nezval:

Oves a lány, kosy svíííst
Hrábě. Polonahé ženy
Bouda je áčko
Řetěz přetržený
Kulovnice, kroky, klobouk
A pera, mocné zbraně
Vepředu vořech
Hop, hop, hop
Řetěz a laně

... Jiří Žáček:

Jestliže zdravý pes
poskakuje ovsem,
je to celkem prima věc.
Pokud však myslivec
dělá totéž - ovšem,
je to blb a pitomec.

... E. A. Poe:

Chladné noci únorové ve hvozdu, jenž Temný slove,
bloudil jsem předlouhé míle, opustiv již dávno dav.
Tu v měsíčním polostínu spatřil jsem, jen na vteřinu,
hostinský dům potemnělý. Sním? Či hlady nejsem zdráv?
Na vývěsním štítě stojí: "Vrahův blaf".

Uvnitř není nikdo více, jeden stolek bez lavice,
slabé světlo jedné svíce halí místnost v tmavý háv.
Cítím zrak, jenž na mne hledí: v nejtemnějším koutě sedí
zchromlý pes, již olysalý, černý vlkodav.
V menu řádek jediný je: Vrahův blaf.

Psisko povědomé zdá se - je to ten, co v mladé kráse
po polích a po lukách se nosil s lesním jako páv?
A ta krčma, věřím tomu, stojí v místech jejich domu,
pomalu tu chátrá v čase, jenž dovršil bědný stav.
To snad okenice skřípou: "vrrahův blaf".

Živé duše však tu není, jenom v kotli cosi pění.
Již jen krůček k rozednění, když jas svíce náhle ztmav'.
Průvanem mi kolem očí proletělo pírko sojčí,
co nosíval za kloboukem onen lesník, Jaroslav.
Svíce zhasla. Zlověstné zní: Vrrrahův blaf.

... Jan Vodňanský:

Myslivce i jeho psa
naučil jsem nehopsat.
Jak si hajní pohopsají
Poznají hned koho psa jí.

... François Villon:

Ach Asto, sladká čubičko,
kráskou všech psů jsi byla kdysi.
Přes pole, louky, Astičko,
za tebou táhli jako krysy.
A stejně žádný neužil si,
ocit' se s tebou v divném spolku -
na zdi dnes jeho kůže visí.
Čert aby vzal tu čubčí holku!

Ach Lili, sladká holčičko,
kdeže jsou dnes tvé hladké rysy?
V šantánu, líčko na líčko,
Za výstřih růži dala jsi si.
Na stole chtěla's plné mísy -
já propil psa i kamizolku,
a stejně potom řeklas: Jdi si!
Čert aby vzal tu čubčí holku!

Ach Lili, malá kurvičko
každičkou noc jsi byla čísi.
Dávalas jenom maličko
a brala svraby, syfilisy.
Skrývej teď svoje strupy, hnisy,
a sedej u prázdného stolku.
Dnes se mnou každý přisadí si:
Čert aby vzal tu čubčí holku!

Poslání nechť z básně čiší,
vpálím je hned a bez okolků.
Nahlas, ať to každý slyší:
Čert aby vzal tu čubčí holku!

Intermezzo: Haiku

Proschlý lán ovsa
Jak ladně se neseš pejsku
Kde je myslivec?

... Vladimír Majakovskij:

Temným lesem
    hordy
        vlků
A před nimi
    hop
        skok
            hop
                a hop
psík bílý
        veselý
s nadějí
    jiskrou
        v oku
Však jistě!
    po jeho boku
Myslivec
    Chrabrý!
        Bohatýr!
Švihácky
    zatočený knír
Vintovku
    v ruce
        ratata bum!
Na čapce
    hvězdu rudou
Výstraha
    černým psům
    co byli
        jsou
            co budou
Ať přijdou!
    Jejich vina!
        Ať z nich zbudou

    rozbité kosti
    krev
    a žluč
    jedy a zlosti
    žlutá slina
    a černý chlup
    a trouchnivina

Ať si jen přijdou!
    Jejich věc!
Práchnivé cáry jejich
    potom
        dup
            dup
                dup
    do země hrdou
                botou
Zašlape
    sokolík rudý,
        myslivec!

... William Shakespeare:

Znaven, ach znaven jsem věru až k smrti
krokům tvým údy mé dávno již nestačí.
Ruka, jež vládla i kameny drtit,
o řadu podzimů nyní je bohatší.
Jen běž a raduj se, příteli nejdražší,
poskakuj po lukách, užívej žití.
Tvá radost nehraná, věrnost psí byla vším,
a je mi průvodcem u konce bytí.
Okvětí sedmikrás v slunci se třpytí
letí kam odlétlo pírko mé z klobouku.
Stejně nám v soumraku paprsky svítí,
sám už však nazítří vyběhneš k palouku.
Vši tíhu sejmou mi ve spánku s ramen.
Naposled lehám dnes, znaven, ach znaven.

... Václav Hrabě:

Má malá antikvární krásko barmanko Lucie
zašitá snad už navždy v oprýskané Axe na Perštýně
Přines zas něco ze svých pokladů zpod pultu
Ještě aspoň jednou Skákavého psa
Nebo ten tvůj Ovesný dryák
Aspoň rum
A nalej si taky
Sedni si ke mně Zahrajem si zase zelenou louku
                                       nebo domino
Budeme vzpomínat Tak krásně se mi s tebou
vždycky vzpomínalo
Na instalatéra Bedřicha S natrženou harmonikou
vždycky vyhrával v pasáži Jalta
odrhovačky z tingltanglů
                 večer po šichtě
Na tu slečnu z rohu Perlovky Jak šilhala
Na jednoho fízla a jeho notes a jak mu tady někdo
                                       šlohnul tužku
Na tvýho chlapa Já vím žes mu nelhala
Na tu soudružku
      co ti vždycky v únoru lepila vlaječky do výlohy
Na zedníky co látali díry v Týnském chrámu
                       hned v květnu v pětačtyřicátém
Na Kainara a Milese Davise a sedm primabalerín z Opery
Na ty jejich
          nohy
Na profesora latiny co měl brýle vyspravené drátem
Na hluchého Václava Na jeho francouzské hole Jeho slepou mámu
Na jednu bláznivou holku

No tak přines aspoň myslivce
A pero
ubrousků
je tady
     dost

Intermezzo: Haiku II

Obojek s hroty
Zeleň luk svádí k hříchům
Jak kdysi v mládí

... Karel Šiktanc:

Skákal.

Skotačivě skákal.
Rozpustile. Z dlouhé chvíle.
I přehopsal, co kde potkal.
Louku. Pole. Role.
I oves.

"Stůj!", kráčel za ním.

Nezastavil. Sledoval jeho psí krásu,
v zářném jasu lad těch skoků,

vlny vlasů. Kůži, která za pár roků
zahřeje v bederním pásu. Nezastavil ---

Skákal.
Rozpustile, z dlouhé chvíle.
Přes louku. Pole.

"Stůj", volal za ním.

Nezastavil. Sledoval ho. Jak by víla
skotačila v svitu Luny na palouce

nahá. Ladná. Klobouk z týla
odsunul si. Srovnal pírko. Zvolna nabil ---

Nezastavil.

... Emanuel Frynta:

Skáče pes přes oves,
přes zelený luh.
Jde za ním myslivec,
vleče těžký pluh.
Z velké lásky ke mně, selce,
stal se lesník zemědělcem
I když orá jemně, mělce,
já jsem šťastná, juch!

... Charles Bukowski:

osamělý pes
plující rozpáleným letním
polem ovsa
sotva se vleče
ochablý ocas mezi nohama
mu cinká o koule

a za sebou pořád
toho chlápka v zeleným
je to Henri Miller
zabalenej v prostěradle
co mu zbylo
po tom flámu na patologii

už nemůže
teda ten pes - Henri
ten může pořád
péro má až za kloboukem
a je na psy

mimo jiné

... Petr Bezruč:

Po polní cestě od Bašky k Frydku
vracel se adjunktus, burmistr mladý
nejmladší synek Laryše-grófa
Proti mu Portáš, Magdonů pes.

V Gerových lesích zajíce zahryz
ke Starým Hamrům ho v mordě sám vleče
tam čtvero sirot hladových čeká.
Za otce Portáš, Magdonů pes.

Zle hledí Laryš, rozkročen zastal,
nesytný grosbyrgr, na rukou krve
kovkopů-otců, pomřelých v dolech.
Zastavil Portáš, Magdonů pes.

Zavětřil grófskou, spraví se k skoku,
chuť černé krve v mordě jak jedy...
Cesta zas volná k hamerským haldám
Tam běží Portáš, Magdonů pes.

... Christian Morgenstern:

Sedmero mil vlček v botě
kol šestera tyček v plotě
ku pateru lesních skepsí
za čtverem noh pílí vepsí.
Až tři vepře zapře tetřev
na dvě hlavně hleďme hlavně.

Jedno pero na sombrero.
Šup myslivca do ovsa!

... Jaroslav Seifert:

Jak hvězdy září drobný sléz
zelení luk, když noc se snáší.
Jásavý štěkot víly plaší,
to nivou k polím míří pes.

A za psem hajný kráčí dnes.
Pod trsy trav podléšky raší.
Jak hvězdy září drobný sléz
zelení luk, když noc se snáší.

Na mušce pušky matný rez
je němým svědkem sudby naší.
Pozvedá meč svůj Damokles
a psík si dál skotačí v šáší.
Jak hvězdy září drobný sléz
zelení luk, když noc se snáší.

... Karel Kryl:

Lituji,
že s chutí pohopsat
dokáže si jen Alík
Žaluji,
žaluji toho psa
Že vedle něj jsme malí

Uprostřed července
      je doba k poezii
Srnec i jelen se
      do chládku pod mez skryjí
Jen ten pes kozelce
      po louce, poli metá
Stulím se k manželce
      dnes voní po limetách

Lituji,
že s chutí zahopsat
si může jen ten Alík
Žaluji,
žaluji toho psa
Že vedle něj jsme malí

Na střechy Kostelce
      prasátka slunce pouští
Tam bych rád vracel se,
      ne to se neodpouští
Tam bych rád prošel se, 
      ne to se nepromíjí
Přeněžně přetence
      vyznání šeptám v houští
zbrani, své milence,
      mazlím se s její spouští
Podobna pastelce
      rudá se v plátno vpíjí
Fotku máš v kabelce
Vždyť jenom psi tu žijí

Žaluji,
žaluji toho psa
jak vedle něj jsme malí

Intermezzo: Haiku III

Zkřížené klasy
Zákaz vstupu štěňatům
Zákaz radosti

... Guillaume Apollinaire:

Jsi sám psíku uprostřed luk a polí
Klasy se vlní v odpoledním jasu
Čeří se jako střechy Montparnassu
U Odéonu se plazí tramvaj od Saint-Michel
Při kávě slečny z bureau špitají si tiše
Stejné jak tehdy Jenom u stanice Raspail
Nad hřbitovem jak hůl Cháronova ze skel
Vyklíčila věž A jeden kříž rozežral červotoč

Klasy se vlní jako město co tu není
Jsi sám psíku soumrak přichází
Revírní chřestí svou puškou na rameni
A ty jsi veselý. Proč? Proč?
To bolí

... Karel Jaromír Erben:

Okolo louky černý les,
přes oves polem skáče pes.
A pěšinou kol kopretin
myslivec jde a jeho syn.

"Pověz mi, otče, pověz vari,
když jsme matičku pochovali,
na hrobě ještě vadne květ -
proč toho psa tak těší svět?"
Ach není, není odpovědi.

"Pověz mi, otče, pověz přece,
stračena naše krev má v mléce,
do rána jistě nedožije -
proč ten pes tak veselý je?"
Ach není, není odpovědi.

"Pověz mi, otče, pověz vari,
konec se blíží, pes je starý.
Hluchý a stěží hlavu nese -
a přesto pořád raduje se?"

Klopí se oči, co už vědí:
Ach není, není odpovědi.

... Michal Horáček:

Dalmatin skáče přes ozim
znám ho už dlouho, něco zim
I přes tu lehkost ladných skoků
I přes tu jiskru ve psím oku
Dál cítím pušku na svém boku
Dál ho provázím

Skáče svou ódu na radost
Smrtka je pro něj prostě kost
Ten pocit těžko přenosný je
Dalek jsem toho, kde on žije
Kde bere se ta euforie
To se nedozvím
To se nedozvím

... František Gellner:

Já kráčím přes zrosené pole.
Jdu v patách veselému psíku.
Já kráčím ve své kamizole
a hořko cítím na jazyku.

A hořko cítím po absinthu,
a cítím hořko ve své hlavě.
Je však tak snadné shodit flintu,
je snadné vyválet se v trávě.

A sladko chutná po tvém těle.
Zejtřek je zejtra, dneska pijme.
Zejtra snad na máry, dnes do postele!
Tam já tě přijmu a ty mě přijmeš.

Já kráčím ve své kamizole
brodím se travou za svým psíkem.
Já kráčím přes zelené pole
a sladko cítím pod jazykem.

... Jan Werich:

Žil byl pes. Ten pes prch' v lán, kde dal se v klus a běh a v skok. Tu zří, jak kol jde chlap. Přes hřbet má zbraň, tak na šest ran a za fez dal si brk - snad fořt či co, kdo ví. "Stůj, pse," hřmí ten chlap. "Čím to, že ty's vždy jen hej a juch, že znáš jen smích a rej a prost jsi chmur?" Však pes, ne že by štěk' či mrk' - jen na něj vzhléd' (jak byl by hluch či blb) a než řek' bys švec: hop! a byl ten tam.

Spoluautor: Ota http://www.bloguje.cz/blogy/ota
... nadstrážmistr Policie ČR:

Dne 18.8. t.r. jsem prováděl spolu s nstrm. Hyhlíkem pravidelnou obchůzku. Na konci ulice Polní jsme zjistili osobu mužského pohlaví konající chůzi po poli spolu s jeho psem, který skákal přes ječmen proso obilí. V osobě byl námi zjištěn M. Slivec v uniformě zaměstnance správy lesů. Oba jevili známky rozjařenosti.

Na přímý dotaz po příčině jejich veselí uvedl pes, že sám neví a pokračoval ve výše zmíněné činnosti. M. Slivec k dotyčné věci doznal, že pes skáče proto, že se nažral tzv. trávy.

Provedli jsme zajištění obouch pachatelů a sdělení obvinění z trestného činu nedovolené výroby a držení omamných látek a jedů podle paragrafu 187 tr. zák.

Autor: Arthur Dent
... posluchač Rádia Impuls do soutěže na této stanici:

Myslivcův pes skákal
a myslivec Ivan na něj hulákal
radostně přes oves skákal jeho pes
taky přes louku skákal dnes!
Ivan za svým psem šel
na klobouku sojčí péro měl.
Mají dnes oba důvod k radosti:
Auto vyhrajou v rádiu v soutěži
lákavé ceny za básničku vyhrajeme
Impuls když poslouchat budeme

Autor: Arthur Dent
... písmeno A:

Adjunkt Arnošt Adámek (abrahámoviny) apaticky aportuje Azorovi. Azor (adolescentní afgháňák) - aj, alegorie agilnosti! Atavistická animálnost amplifikuje androgeny a adrenalin. Alpinistickými akcemi atleticky aportuje arnikou a avenou. Ale akceschopnost adjunkta Arnošta absentuje, an atakován akutní angínou. Aplikoval aspirin a alnagon, ačkoli anesteziolog akceptoval apriori antibiotika. Aťsi, aspirin - ale absint a anýzovka? Arci atypický apetýt... Alkohol a analgetika akumulují a Arnoštova astmatická, atrofovaná anatomie automaticky abdikuje. Arnošt angažoval aj astrologa, absurdně argumentoval alchymií, amulety anebo abnormální aurou. Amatér. Akceschopnost aktivizována abstinencí, Adámku! Avšak alkoholická anamnéza anemického adjunkta absolutně autuje. Amen, Arnošte - a adresuj ahoj andělům a apoštolům. Adié. Aspoň Azor aportuje adlibitum...
... písmeno B:

Bílý buldok Baryk bezstarostně běží blatouchy, blaženě brázdí bezprašné brázdy. Bohorovně bojkotuje bečící berany, blahosklonně bere bokem bučící brav. Blízko bloumá Bedřich Bedrna. Bledězelená bunda, brokovnice, baret, bílé brko: byrokrat brdských borů. Bezmyšlenkovitě brnká botou brázdami, bloudí blaty. Béďa býval básník - "Brdské balady", "Bledé bory bludných bohů", "Bobří básničky"... Bohužel básně bývají blbý, ba beznadějný byznys, Béďa-básník bankrotuje. Bože! Béďa bude biflovat. Bambilióny bichlí, bezpočet blábolů (biologie, bankovní bilance, balneologie, bonita, bonton byznysu): bang! Béďa bude bakalářem. Ba, ba, báječná budoucnost. Buldok Baryk brzdí, blbě brejlí: Béďa bezpochyby blázní! Brrr, Béďa byznysmen? Bonviván? Baúú! Baryk bafne, bere brázdu. Bláhoví básníci...
... písmeno C (chybí sice pes i myslivec, ale co nadělám):

Cestou cválá cvičená cejlonská cibetka Cecilka. Cyrilova Cecilka. Cyril Cajthaml (ctitel cibetek), celkem civilizovaný cesťák, cupitá cestou, Cecilka cudně courá cereáliemi. Cestují cíleně - cílem Cyrilovy cesty cerhonické cété (Cyril celoročně cítí cévkovanou cystu). Cidlinou cákají candáti, cejni; cvrčci cvičí cis, cestu cloní cypřiše, cedry, cesmíny. Copak, copak? Cecilka couvá. Cáry celty, cizí cetky, cinkají citery, cimbál. Cikánská citadela. Cachtající caparti cumlají cukrátka, cuchají cikánkám copy. Cikáni civí - cákryš, cibetka! Cecilka cítí celer, cibuli... "Cena?" cekne Cikán. Cyrilovi cuká cvikr, cedí: "Cože?! Cyničtí cvoci! Cizopasní cizinci! [cenzurováno]". Cloumají cibetkou, citlivka Cecilka cvrkla. Cyril cpe Cikánovi cigarety. Couvá, cikcak cválá curyk cestou.
... písmeno Č:

Čistokrevný černý čuvač Čip čiperně čvachtal čekankou. Čeřil čemeřici, čile čechral čtyřlístky. Čpěl česnek, čejka čarokrásně čiřikala. Čupr čuvač číhal - čekal Čendu Čížka, Čipova člověka. Čtvrtého. Čtyřikrát Čipovi člověka čapli: často čórovali. Čip čeká. Čtrnáct čtyřicet - čoklův černý čumák čichá člověčinu: číhající četníci. Čenda! Čendo, čum: četníci! Čapni čáru! ... Čulibrk. Čímani četníci Čendu čapli. Čítají Čížkovy činy (článek čtrnáct, část čtvrtá). Čenda čechrá čupřinu, časem červená. Čeká černá čajka, četnická čekárna. Člověče, Čendo... Čachrovals čímsi? Čerpal částky či čaroval červenými čísly? Častovals čímsi četníky, čutal Číňany - či činils čestně? Čertví. Čuvač Čip čvachtá čekankou. Čubky čekají...
... písmeno D:

Dobrman Don dusal doubravou. Dupal drny, drápy dral divoký dymián. Dona doprovázel dejvický dandy David Drda - defacto docela debilní drvoštěp doškolený do dispozic dřevařského dozorce. Držel dvouhlavňovku (druhá dlaň dírou dodraných džín drbala Davidův dosed). David doufal: dnes dozajista dostanu divočáka! Dobrá. Deset devatenáct, divné dunění. Drobnými doubky Davidovi do dráhy doopravdy dodusal divočák. David dí: Done, drž! Dobrman dělá drahoty. Dost divné. David dvihá dvouhlavňovku, doostří, domáčkne detonátor... Dong. Doprčic, dělej, dělo debilní! Darmo doufá. Dřevaři dali dementnímu Davidovi do držení dřevěnou dvouhlavňovku. Dobrman Don dávno dostatečně daleko, Davidovi dochází důsledky. Divočák dofuněl do dosahu, děsivě dýchá, dramaticky dupe dvěma drápky do drnu: da-da-da-dam, da-da-da-dam. Drsné dusno. David definitivně donucen do defenzivy, dilema dořešeno. Držíc dvouhlavňovou dekoraci dvěma dlaněmi, drcnul divočáka dřeviskem do držky, drsným držadlem dřel dásně, dlouhými dloubanci drasticky dráždil divousovy dávicí detektory. Divočák divně dýchá, dřevem doraženým do držky dávení divouse dusí. Dupání duní do daleka, divočák dusá dokolečka, drásá dráždivý dřevěný dudlík. Darmo. Dochrochtal, dosípal, definitivně dopadl do dutiny dubu. David dotáhne divouse do Dejvic, důkaz dřevařům: dostal divočáka dřevěnou dvouhlavňovkou. Devótní dobrman Don doprovází Davida domů - dostane drůbky, dušenou divočinu. David Dona dobrácky drbe. Debil.
... písmeno E:

Endy, energický eskymácký elghund, exhiboval ejpovickým eldorádem. Emitoval extatické emoce: ejchuchu, ejchuchu. Éro. Endyho eskortoval Emilio Ebibi - etiopský emigrant. Exotický exteriér, ebenový email, excelentní exemplář elegána. Etiopská epidemie e-coli eskalovala, ekonomika explodovala, elita emigrovala - evropské Ejpovice Emiliovým exilem. Emeritní encyklopedista-etymolog Emilio exceloval epigramy, esejemi (epigon Ezopa) - ehm, Emiliova exprese enom etiopsky, eventuálně esperantem. "Enervo, Endy! Enervo!". Ech... Endy, ejpovické embryo, etiopsky e-e. Enormní elán expanduje, Endyho ego exhibuje. Ejchuchu, ejchuchu! "Enervo!," Emiliovo echo. Endy e-e. Emoce evidentně eskalují: "Enervo! Enervo!!" Emiliovo EKG exploduje, emituje extrasystoly. Éééé. Exitus. Eňoňuňo euthanázie.... Epilog? Endyho ejchuchu, ejchuchu.
... písmeno F:

Foxteriér Ferda fofruje flórou. Ferdu fízluje funící financ František Fajt (Frantu fascinuje fixlování fakturami, fiskální fáze, fúze filiálek firem). Fajnově fouká fén, foxlík Ferda furiantsky frčí fazolemi, fialkami, fenyklem. Franta funí: feťák. Fakt, František férově fedruje fenmetrazin. Flamendrova fyzička falíruje. .... Franta fotografuje. Famózní fotograf. Fotí furt. Fortelně fotí fialové frézie, fotbalové fanoušky, fascinující filwww.pixy.cz - soukromé stránky / zábava - básničky
Skákal pes (jak by to napsali jiní)
Česká lidová:

Skákal pes přes oves,
přes zelenou louku.
Šel za ním myslivec,
péro na klobouku.

Pejsku náš, co děláš,
žes tak vesel stále?
Řek' bych vám, nevím sám.
Hop! a skákal dále.

A jak by to (možná) pojal...

    * Vítězslav Hálek
    * K. H. Mácha
    * Edward Lear
    * K. H. Borovský
    * Vítězslav Nezval
    * Jiří Žáček
    * E. A. Poe
    * Jan Vodňanský
    * François Villon
    * --- Intermezzo: Haiku
    * Vladimír Majakovskij
    * William Shakespeare
    * Václav Hrabě
    * --- Intermezzo: Haiku II
    * Karel Šiktanc
    * Emanuel Frynta
    * Charles Bukowski
    * Petr Bezruč
    * Christian Morgenstern
    * Jaroslav Seifert
    * Karel Kryl
    * --- Intermezzo: Haiku III
    * Guillaume Apollinaire
    * Karel Jaromír Erben
    * Michal Horáček
    * František Gellner
    * Jan Werich

    * Nadstrážmistr Policie ČR
    * Posluchač Rádia Impuls do soutěže na této stanici
    * Písmeno A B C Č D E F

    * Angličan
    * Japonec
    * Maďar
    * Polák
    * Ostravák
    * Brňák
    * Němec
    * Číňan

A hudebně:

    * Scott Joplin
    * jazz
    * Scooter
    * Vangelis
    * Ennio Morricone

... Vítězslav Hálek:

Můj Bože, jaká nádhera,
ty zlaté klasy ovsa.
Hle tamť, přes louky zelené
veselý pejsek hopsá.

Zdeť v klobouku má myslivec
co diadem vetklá pera
Jaký Ty's velký umělec,
jesť to Tvá přenádhera!

... K. H. Mácha:

Po polích přímých dálných lánů,
po luzích vláčných zelených
uhání psíček, lehký vích,
dalekosáhlým během svým.
V korunách vzrostlých nad jeho hlavou
vítr si pohrává s větvovím.
Viselce tělo tam teskně tlí,
beránky bílé do dálav plavou.
Z odění zeleného už jen cáry
a pohled planý v prázdno plyne,
bezvolně stoupá, kam z lesů páry,
odnášen vánkem bez cíle.
Pro lásku žil a pro ni hyne.
Viléme, Hynku, Jarmile!

... Edward Lear:

Jeden pitbul z Olomouce
skákal na zelené louce.
šel za ním hajný
a že byl tajný
pes ho sežral na palouce.

... K. H. Borovský:

Přiskákal pes ovsem, lukou,
nese v hubě psaní,
to mi píšou páni z Vídně
hezký pozdravení.

Za ním sem jde mysliveckej,
říšskej žandarm k němu,
že mi komis darovala
urlaub ve Brixenu.

... Vítězslav Nezval:

Oves a lány, kosy svíííst
Hrábě. Polonahé ženy
Bouda je áčko
Řetěz přetržený
Kulovnice, kroky, klobouk
A pera, mocné zbraně
Vepředu vořech
Hop, hop, hop
Řetěz a laně

... Jiří Žáček:

Jestliže zdravý pes
poskakuje ovsem,
je to celkem prima věc.
Pokud však myslivec
dělá totéž - ovšem,
je to blb a pitomec.

... E. A. Poe:

Chladné noci únorové ve hvozdu, jenž Temný slove,
bloudil jsem předlouhé míle, opustiv již dávno dav.
Tu v měsíčním polostínu spatřil jsem, jen na vteřinu,
hostinský dům potemnělý. Sním? Či hlady nejsem zdráv?
Na vývěsním štítě stojí: "Vrahův blaf".

Uvnitř není nikdo více, jeden stolek bez lavice,
slabé světlo jedné svíce halí místnost v tmavý háv.
Cítím zrak, jenž na mne hledí: v nejtemnějším koutě sedí
zchromlý pes, již olysalý, černý vlkodav.
V menu řádek jediný je: Vrahův blaf.

Psisko povědomé zdá se - je to ten, co v mladé kráse
po polích a po lukách se nosil s lesním jako páv?
A ta krčma, věřím tomu, stojí v místech jejich domu,
pomalu tu chátrá v čase, jenž dovršil bědný stav.
To snad okenice skřípou: "vrrahův blaf".

Živé duše však tu není, jenom v kotli cosi pění.
Již jen krůček k rozednění, když jas svíce náhle ztmav'.
Průvanem mi kolem očí proletělo pírko sojčí,
co nosíval za kloboukem onen lesník, Jaroslav.
Svíce zhasla. Zlověstné zní: Vrrrahův blaf.

... Jan Vodňanský:

Myslivce i jeho psa
naučil jsem nehopsat.
Jak si hajní pohopsají
Poznají hned koho psa jí.

... François Villon:

Ach Asto, sladká čubičko,
kráskou všech psů jsi byla kdysi.
Přes pole, louky, Astičko,
za tebou táhli jako krysy.
A stejně žádný neužil si,
ocit' se s tebou v divném spolku -
na zdi dnes jeho kůže visí.
Čert aby vzal tu čubčí holku!

Ach Lili, sladká holčičko,
kdeže jsou dnes tvé hladké rysy?
V šantánu, líčko na líčko,
Za výstřih růži dala jsi si.
Na stole chtěla's plné mísy -
já propil psa i kamizolku,
a stejně potom řeklas: Jdi si!
Čert aby vzal tu čubčí holku!

Ach Lili, malá kurvičko
každičkou noc jsi byla čísi.
Dávalas jenom maličko
a brala svraby, syfilisy.
Skrývej teď svoje strupy, hnisy,
a sedej u prázdného stolku.
Dnes se mnou každý přisadí si:
Čert aby vzal tu čubčí holku!

Poslání nechť z básně čiší,
vpálím je hned a bez okolků.
Nahlas, ať to každý slyší:
Čert aby vzal tu čubčí holku!

Intermezzo: Haiku

Proschlý lán ovsa
Jak ladně se neseš pejsku
Kde je myslivec?

... Vladimír Majakovskij:

Temným lesem
    hordy
        vlků
A před nimi
    hop
        skok
            hop
                a hop
psík bílý
        veselý
s nadějí
    jiskrou
        v oku
Však jistě!
    po jeho boku
Myslivec
    Chrabrý!
        Bohatýr!
Švihácky
    zatočený knír
Vintovku
    v ruce
        ratata bum!
Na čapce
    hvězdu rudou
Výstraha
    černým psům
    co byli
        jsou
            co budou
Ať přijdou!
    Jejich vina!
        Ať z nich zbudou

    rozbité kosti
    krev
    a žluč
    jedy a zlosti
    žlutá slina
    a černý chlup
    a trouchnivina

Ať si jen přijdou!
    Jejich věc!
Práchnivé cáry jejich
    potom
        dup
            dup
                dup
    do země hrdou
                botou
Zašlape
    sokolík rudý,
        myslivec!

... William Shakespeare:

Znaven, ach znaven jsem věru až k smrti
krokům tvým údy mé dávno již nestačí.
Ruka, jež vládla i kameny drtit,
o řadu podzimů nyní je bohatší.
Jen běž a raduj se, příteli nejdražší,
poskakuj po lukách, užívej žití.
Tvá radost nehraná, věrnost psí byla vším,
a je mi průvodcem u konce bytí.
Okvětí sedmikrás v slunci se třpytí
letí kam odlétlo pírko mé z klobouku.
Stejně nám v soumraku paprsky svítí,
sám už však nazítří vyběhneš k palouku.
Vši tíhu sejmou mi ve spánku s ramen.
Naposled lehám dnes, znaven, ach znaven.

... Václav Hrabě:

Má malá antikvární krásko barmanko Lucie
zašitá snad už navždy v oprýskané Axe na Perštýně
Přines zas něco ze svých pokladů zpod pultu
Ještě aspoň jednou Skákavého psa
Nebo ten tvůj Ovesný dryák
Aspoň rum
A nalej si taky
Sedni si ke mně Zahrajem si zase zelenou louku
                                       nebo domino
Budeme vzpomínat Tak krásně se mi s tebou
vždycky vzpomínalo
Na instalatéra Bedřicha S natrženou harmonikou
vždycky vyhrával v pasáži Jalta
odrhovačky z tingltanglů
                 večer po šichtě
Na tu slečnu z rohu Perlovky Jak šilhala
Na jednoho fízla a jeho notes a jak mu tady někdo
                                       šlohnul tužku
Na tvýho chlapa Já vím žes mu nelhala
Na tu soudružku
      co ti vždycky v únoru lepila vlaječky do výlohy
Na zedníky co látali díry v Týnském chrámu
                       hned v květnu v pětačtyřicátém
Na Kainara a Milese Davise a sedm primabalerín z Opery
Na ty jejich
          nohy
Na profesora latiny co měl brýle vyspravené drátem
Na hluchého Václava Na jeho francouzské hole Jeho slepou mámu
Na jednu bláznivou holku

No tak přines aspoň myslivce
A pero
ubrousků
je tady
     dost

Intermezzo: Haiku II

Obojek s hroty
Zeleň luk svádí k hříchům
Jak kdysi v mládí

... Karel Šiktanc:

Skákal.

Skotačivě skákal.
Rozpustile. Z dlouhé chvíle.
I přehopsal, co kde potkal.
Louku. Pole. Role.
I oves.

"Stůj!", kráčel za ním.

Nezastavil. Sledoval jeho psí krásu,
v zářném jasu lad těch skoků,

vlny vlasů. Kůži, která za pár roků
zahřeje v bederním pásu. Nezastavil ---

Skákal.
Rozpustile, z dlouhé chvíle.
Přes louku. Pole.

"Stůj", volal za ním.

Nezastavil. Sledoval ho. Jak by víla
skotačila v svitu Luny na palouce

nahá. Ladná. Klobouk z týla
odsunul si. Srovnal pírko. Zvolna nabil ---

Nezastavil.

... Emanuel Frynta:

Skáče pes přes oves,
přes zelený luh.
Jde za ním myslivec,
vleče těžký pluh.
Z velké lásky ke mně, selce,
stal se lesník zemědělcem
I když orá jemně, mělce,
já jsem šťastná, juch!

... Charles Bukowski:

osamělý pes
plující rozpáleným letním
polem ovsa
sotva se vleče
ochablý ocas mezi nohama
mu cinká o koule

a za sebou pořád
toho chlápka v zeleným
je to Henri Miller
zabalenej v prostěradle
co mu zbylo
po tom flámu na patologii

už nemůže
teda ten pes - Henri
ten může pořád
péro má až za kloboukem
a je na psy

mimo jiné

... Petr Bezruč:

Po polní cestě od Bašky k Frydku
vracel se adjunktus, burmistr mladý
nejmladší synek Laryše-grófa
Proti mu Portáš, Magdonů pes.

V Gerových lesích zajíce zahryz
ke Starým Hamrům ho v mordě sám vleče
tam čtvero sirot hladových čeká.
Za otce Portáš, Magdonů pes.

Zle hledí Laryš, rozkročen zastal,
nesytný grosbyrgr, na rukou krve
kovkopů-otců, pomřelých v dolech.
Zastavil Portáš, Magdonů pes.

Zavětřil grófskou, spraví se k skoku,
chuť černé krve v mordě jak jedy...
Cesta zas volná k hamerským haldám
Tam běží Portáš, Magdonů pes.

... Christian Morgenstern:

Sedmero mil vlček v botě
kol šestera tyček v plotě
ku pateru lesních skepsí
za čtverem noh pílí vepsí.
Až tři vepře zapře tetřev
na dvě hlavně hleďme hlavně.

Jedno pero na sombrero.
Šup myslivca do ovsa!

... Jaroslav Seifert:

Jak hvězdy září drobný sléz
zelení luk, když noc se snáší.
Jásavý štěkot víly plaší,
to nivou k polím míří pes.

A za psem hajný kráčí dnes.
Pod trsy trav podléšky raší.
Jak hvězdy září drobný sléz
zelení luk, když noc se snáší.

Na mušce pušky matný rez
je němým svědkem sudby naší.
Pozvedá meč svůj Damokles
a psík si dál skotačí v šáší.
Jak hvězdy září drobný sléz
zelení luk, když noc se snáší.

... Karel Kryl:

Lituji,
že s chutí pohopsat
dokáže si jen Alík
Žaluji,
žaluji toho psa
Že vedle něj jsme malí

Uprostřed července
      je doba k poezii
Srnec i jelen se
      do chládku pod mez skryjí
Jen ten pes kozelce
      po louce, poli metá
Stulím se k manželce
      dnes voní po limetách

Lituji,
že s chutí zahopsat
si může jen ten Alík
Žaluji,
žaluji toho psa
Že vedle něj jsme malí

Na střechy Kostelce
      prasátka slunce pouští
Tam bych rád vracel se,
      ne to se neodpouští
Tam bych rád prošel se, 
      ne to se nepromíjí
Přeněžně přetence
      vyznání šeptám v houští
zbrani, své milence,
      mazlím se s její spouští
Podobna pastelce
      rudá se v plátno vpíjí
Fotku máš v kabelce
Vždyť jenom psi tu žijí

Žaluji,
žaluji toho psa
jak vedle něj jsme malí

Intermezzo: Haiku III

Zkřížené klasy
Zákaz vstupu štěňatům
Zákaz radosti

... Guillaume Apollinaire:

Jsi sám psíku uprostřed luk a polí
Klasy se vlní v odpoledním jasu
Čeří se jako střechy Montparnassu
U Odéonu se plazí tramvaj od Saint-Michel
Při kávě slečny z bureau špitají si tiše
Stejné jak tehdy Jenom u stanice Raspail
Nad hřbitovem jak hůl Cháronova ze skel
Vyklíčila věž A jeden kříž rozežral červotoč

Klasy se vlní jako město co tu není
Jsi sám psíku soumrak přichází
Revírní chřestí svou puškou na rameni
A ty jsi veselý. Proč? Proč?
To bolí

... Karel Jaromír Erben:

Okolo louky černý les,
přes oves polem skáče pes.
A pěšinou kol kopretin
myslivec jde a jeho syn.

"Pověz mi, otče, pověz vari,
když jsme matičku pochovali,
na hrobě ještě vadne květ -
proč toho psa tak těší svět?"
Ach není, není odpovědi.

"Pověz mi, otče, pověz přece,
stračena naše krev má v mléce,
do rána jistě nedožije -
proč ten pes tak veselý je?"
Ach není, není odpovědi.

"Pověz mi, otče, pověz vari,
konec se blíží, pes je starý.
Hluchý a stěží hlavu nese -
a přesto pořád raduje se?"

Klopí se oči, co už vědí:
Ach není, není odpovědi.

... Michal Horáček:

Dalmatin skáče přes ozim
znám ho už dlouho, něco zim
I přes tu lehkost ladných skoků
I přes tu jiskru ve psím oku
Dál cítím pušku na svém boku
Dál ho provázím

Skáče svou ódu na radost
Smrtka je pro něj prostě kost
Ten pocit těžko přenosný je
Dalek jsem toho, kde on žije
Kde bere se ta euforie
To se nedozvím
To se nedozvím

... František Gellner:

Já kráčím přes zrosené pole.
Jdu v patách veselému psíku.
Já kráčím ve své kamizole
a hořko cítím na jazyku.

A hořko cítím po absinthu,
a cítím hořko ve své hlavě.
Je však tak snadné shodit flintu,
je snadné vyválet se v trávě.

A sladko chutná po tvém těle.
Zejtřek je zejtra, dneska pijme.
Zejtra snad na máry, dnes do postele!
Tam já tě přijmu a ty mě přijmeš.

Já kráčím ve své kamizole
brodím se travou za svým psíkem.
Já kráčím přes zelené pole
a sladko cítím pod jazykem.

... Jan Werich:

Žil byl pes. Ten pes prch' v lán, kde dal se v klus a běh a v skok. Tu zří, jak kol jde chlap. Přes hřbet má zbraň, tak na šest ran a za fez dal si brk - snad fořt či co, kdo ví. "Stůj, pse," hřmí ten chlap. "Čím to, že ty's vždy jen hej a juch, že znáš jen smích a rej a prost jsi chmur?" Však pes, ne že by štěk' či mrk' - jen na něj vzhléd' (jak byl by hluch či blb) a než řek' bys švec: hop! a byl ten tam.

Spoluautor: Ota http://www.bloguje.cz/blogy/ota
... nadstrážmistr Policie ČR:

Dne 18.8. t.r. jsem prováděl spolu s nstrm. Hyhlíkem pravidelnou obchůzku. Na konci ulice Polní jsme zjistili osobu mužského pohlaví konající chůzi po poli spolu s jeho psem, který skákal přes ječmen proso obilí. V osobě byl námi zjištěn M. Slivec v uniformě zaměstnance správy lesů. Oba jevili známky rozjařenosti.

Na přímý dotaz po příčině jejich veselí uvedl pes, že sám neví a pokračoval ve výše zmíněné činnosti. M. Slivec k dotyčné věci doznal, že pes skáče proto, že se nažral tzv. trávy.

Provedli jsme zajištění obouch pachatelů a sdělení obvinění z trestného činu nedovolené výroby a držení omamných látek a jedů podle paragrafu 187 tr. zák.

Autor: Arthur Dent
... posluchač Rádia Impuls do soutěže na této stanici:

Myslivcův pes skákal
a myslivec Ivan na něj hulákal
radostně přes oves skákal jeho pes
taky přes louku skákal dnes!
Ivan za svým psem šel
na klobouku sojčí péro měl.
Mají dnes oba důvod k radosti:
Auto vyhrajou v rádiu v soutěži
lákavé ceny za básničku vyhrajeme
Impuls když poslouchat budeme

Autor: Arthur Dent
... písmeno A:

Adjunkt Arnošt Adámek (abrahámoviny) apaticky aportuje Azorovi. Azor (adolescentní afgháňák) - aj, alegorie agilnosti! Atavistická animálnost amplifikuje androgeny a adrenalin. Alpinistickými akcemi atleticky aportuje arnikou a avenou. Ale akceschopnost adjunkta Arnošta absentuje, an atakován akutní angínou. Aplikoval aspirin a alnagon, ačkoli anesteziolog akceptoval apriori antibiotika. Aťsi, aspirin - ale absint a anýzovka? Arci atypický apetýt... Alkohol a analgetika akumulují a Arnoštova astmatická, atrofovaná anatomie automaticky abdikuje. Arnošt angažoval aj astrologa, absurdně argumentoval alchymií, amulety anebo abnormální aurou. Amatér. Akceschopnost aktivizována abstinencí, Adámku! Avšak alkoholická anamnéza anemického adjunkta absolutně autuje. Amen, Arnošte - a adresuj ahoj andělům a apoštolům. Adié. Aspoň Azor aportuje adlibitum...
... písmeno B:

Bílý buldok Baryk bezstarostně běží blatouchy, blaženě brázdí bezprašné brázdy. Bohorovně bojkotuje bečící berany, blahosklonně bere bokem bučící brav. Blízko bloumá Bedřich Bedrna. Bledězelená bunda, brokovnice, baret, bílé brko: byrokrat brdských borů. Bezmyšlenkovitě brnká botou brázdami, bloudí blaty. Béďa býval básník - "Brdské balady", "Bledé bory bludných bohů", "Bobří básničky"... Bohužel básně bývají blbý, ba beznadějný byznys, Béďa-básník bankrotuje. Bože! Béďa bude biflovat. Bambilióny bichlí, bezpočet blábolů (biologie, bankovní bilance, balneologie, bonita, bonton byznysu): bang! Béďa bude bakalářem. Ba, ba, báječná budoucnost. Buldok Baryk brzdí, blbě brejlí: Béďa bezpochyby blázní! Brrr, Béďa byznysmen? Bonviván? Baúú! Baryk bafne, bere brázdu. Bláhoví básníci...
... písmeno C (chybí sice pes i myslivec, ale co nadělám):

Cestou cválá cvičená cejlonská cibetka Cecilka. Cyrilova Cecilka. Cyril Cajthaml (ctitel cibetek), celkem civilizovaný cesťák, cupitá cestou, Cecilka cudně courá cereáliemi. Cestují cíleně - cílem Cyrilovy cesty cerhonické cété (Cyril celoročně cítí cévkovanou cystu). Cidlinou cákají candáti, cejni; cvrčci cvičí cis, cestu cloní cypřiše, cedry, cesmíny. Copak, copak? Cecilka couvá. Cáry celty, cizí cetky, cinkají citery, cimbál. Cikánská citadela. Cachtající caparti cumlají cukrátka, cuchají cikánkám copy. Cikáni civí - cákryš, cibetka! Cecilka cítí celer, cibuli... "Cena?" cekne Cikán. Cyrilovi cuká cvikr, cedí: "Cože?! Cyničtí cvoci! Cizopasní cizinci! [cenzurováno]". Cloumají cibetkou, citlivka Cecilka cvrkla. Cyril cpe Cikánovi cigarety. Couvá, cikcak cválá curyk cestou.
... písmeno Č:

Čistokrevný černý čuvač Čip čiperně čvachtal čekankou. Čeřil čemeřici, čile čechral čtyřlístky. Čpěl česnek, čejka čarokrásně čiřikala. Čupr čuvač číhal - čekal Čendu Čížka, Čipova člověka. Čtvrtého. Čtyřikrát Čipovi člověka čapli: často čórovali. Čip čeká. Čtrnáct čtyřicet - čoklův černý čumák čichá člověčinu: číhající četníci. Čenda! Čendo, čum: četníci! Čapni čáru! ... Čulibrk. Čímani četníci Čendu čapli. Čítají Čížkovy činy (článek čtrnáct, část čtvrtá). Čenda čechrá čupřinu, časem červená. Čeká černá čajka, četnická čekárna. Člověče, Čendo... Čachrovals čímsi? Čerpal částky či čaroval červenými čísly? Častovals čímsi četníky, čutal Číňany - či činils čestně? Čertví. Čuvač Čip čvachtá čekankou. Čubky čekají...
... písmeno D:

Dobrman Don dusal doubravou. Dupal drny, drápy dral divoký dymián. Dona doprovázel dejvický dandy David Drda - defacto docela debilní drvoštěp doškolený do dispozic dřevařského dozorce. Držel dvouhlavňovku (druhá dlaň dírou dodraných džín drbala Davidův dosed). David doufal: dnes dozajista dostanu divočáka! Dobrá. Deset devatenáct, divné dunění. Drobnými doubky Davidovi do dráhy doopravdy dodusal divočák. David dí: Done, drž! Dobrman dělá drahoty. Dost divné. David dvihá dvouhlavňovku, doostří, domáčkne detonátor... Dong. Doprčic, dělej, dělo debilní! Darmo doufá. Dřevaři dali dementnímu Davidovi do držení dřevěnou dvouhlavňovku. Dobrman Don dávno dostatečně daleko, Davidovi dochází důsledky. Divočák dofuněl do dosahu, děsivě dýchá, dramaticky dupe dvěma drápky do drnu: da-da-da-dam, da-da-da-dam. Drsné dusno. David definitivně donucen do defenzivy, dilema dořešeno. Držíc dvouhlavňovou dekoraci dvěma dlaněmi, drcnul divočáka dřeviskem do držky, drsným držadlem dřel dásně, dlouhými dloubanci drasticky dráždil divousovy dávicí detektory. Divočák divně dýchá, dřevem doraženým do držky dávení divouse dusí. Dupání duní do daleka, divočák dusá dokolečka, drásá dráždivý dřevěný dudlík. Darmo. Dochrochtal, dosípal, definitivně dopadl do dutiny dubu. David dotáhne divouse do Dejvic, důkaz dřevařům: dostal divočáka dřevěnou dvouhlavňovkou. Devótní dobrman Don doprovází Davida domů - dostane drůbky, dušenou divočinu. David Dona dobrácky drbe. Debil.
... písmeno E:

Endy, energický eskymácký elghund, exhiboval ejpovickým eldorádem. Emitoval extatické emoce: ejchuchu, ejchuchu. Éro. Endyho eskortoval Emilio Ebibi - etiopský emigrant. Exotický exteriér, ebenový email, excelentní exemplář elegána. Etiopská epidemie e-coli eskalovala, ekonomika explodovala, elita emigrovala - evropské Ejpovice Emiliovým exilem. Emeritní encyklopedista-etymolog Emilio exceloval epigramy, esejemi (epigon Ezopa) - ehm, Emiliova exprese enom etiopsky, eventuálně esperantem. "Enervo, Endy! Enervo!". Ech... Endy, ejpovické embryo, etiopsky e-e. Enormní elán expanduje, Endyho ego exhibuje. Ejchuchu, ejchuchu! "Enervo!," Emiliovo echo. Endy e-e. Emoce evidentně eskalují: "Enervo! Enervo!!" Emiliovo EKG exploduje, emituje extrasystoly. Éééé. Exitus. Eňoňuňo euthanázie.... Epilog? Endyho ejchuchu, ejchuchu.
... písmeno F:

Foxteriér Ferda fofruje flórou. Ferdu fízluje funící financ František Fajt (Frantu fascinuje fixlování fakturami, fiskální fáze, fúze filiálek firem). Fajnově fouká fén, foxlík Ferda furiantsky frčí fazolemi, fialkami, fenyklem. Franta funí: feťák. Fakt, František férově fedruje fenmetrazin. Flamendrova fyzička falíruje. .... Franta fotografuje. Famózní fotograf. Fotí furt. Fortelně fotí fialové frézie, fotbalové fanoušky, fascinující filigránské fiály, francouzské fontány, filmové festivaly, folklórní fašanky, fšechno. Fíha! Freudovsky frustrovaný foxteriér Ferda: frnk! Frivolní fešná fenečka. Frčí feromony, Ferda fofruje flámovat. Franta frkne fistulí: "Fuj, Ferdo! Fuj, fix fagot!" Fiasko. Ferda frnknul. Franta fláknul flintou, forhandem fláknul foťákem. Franta funí fortissimo, fialoví. Fyziologické funkce futrované fetem finišují. Fantastická frekvence funění, finální fáze: fjú! Frantova fýzis foukla. Finito, fošna, funus. Fajn fór, Ferdo.
... Angličan:

Sky call pas press O. Vass, 
Press sell an awl okew. 
Shells an yeem miss Lee Vetz, 
Pear o'nack lob okew. 

Pays coon ash tsod yellash, 
jazz tuck wessel stalley? 
Greg Bikh wham navym sum, 
Hop ask a cull dalley. 

Pokud ve svém systému máte něco jako "Speak selected text" (jako je to např. v MacOSX), nechejte si tuhle verzi počítačem přečíst.

Ve spolupráci s Otou http://www.bloguje.cz/blogy/ota
... Japonec:

Šinesito Pej-san klasamažita,
ókolo niwa,
ótawa kušimusaha.
Zapatama samurai cokamizoluma
načepici našišato
perojako dekoraci.

Ówinaši Pej-san, copato japato 
Óduchakuchu den-coden? 
Cotišibe? 
Neporuči-pan janemohuto. 
Netušito. 
Šinesito zanašichatu wen. 

Ve spolupráci s Otou http://www.bloguje.cz/blogy/ota
... Maďar:

Szkökal péz ovszöm
Loukaját zélényim
Sélzanyim miszli vécs 
szpérem nacépicos.

Pézkunás csogyölás 
Zsösztakvészöl sztalä 
gyölbyhvám névímszám 
hópaszkákal dálö... 

Autor: Arthur Dent / upravil -pixy-
... Polák:

Piajszek przes ówosz się skokówał
czy przes ląke ziełone
I dla niego chłap bardzo ziełony wypochodował,
pjierko wpiśćene w ćepycę ziełonę.

Piajszek nasz, czo źe pan zróbiłem?
Dla czego źe pan w permanencji szczastłiwy tak?
Ja powiedziałem bym, ja newiedziałem.
Hop i skokówal się dałę. Tak.

... Ostravak:

Skače čuba přes obile
šibko hupe přes luku.
Za ňu chachar v kamizole
fájne brko v klobuku.

Kaj se vališ, co se chlameš,
co se ščuřiš jako cyp?
Prd ti řeknu, take zname
a zas vali do kajsik.

... Brňák:

Bere čokl glajze grýnó
hópe lúpink přes Kajzec.
Za nim kópe plótve rýnó
plotňák jégr na Oltec.

Co se pecní, těžké lochec?
Šlajfuj fligny, haltni vály.
Žádné ánunk, čokl borec
migne cemrem a de pali.

Helfka pro Švédy / Doslovný překlad pro nebrňáky:

Utíká pes po zeleni
skáče salta brněnským Wilsonovým lesoparkem
Za ním si rosí nohy příkopem
rodilý Brňák-myslivec směrem na Staré Brno

Čemu se jen pořád směje, co ten veselý smích?
Přibrzdi s těmi legráckami, přestaň si z nás dělat švandu.
Nemá ani ponětí, pašák pes
hodí pozadím a jde pryč.

... Němec:

Ein Hundfolgendefederhütejägermeister fragst einem Überhafer-Grünewiesespringerhund: "Unserhündchen, was machst du den, dass du so immerwährendlustig bist?" Der Unwissenheitlichgernegesprochenhund ist weitergesprungen hop.
... Číňan:

Popo-Li Že-Ne Se
Ha-Fan Tua Tam
Wen Či Ho Haj-Nej Wi Ťa
Zau Chem Pe-Ro Soj Či
Fuj

Žeje Tak Či Li Ho Šan?
Oho-Nem V'r Ťi P'La-Šan?
Wi Ťa Se-Di Wi
Ha-Fan Seo To Či
O'Bo Či Po K'r Či
Ne-Tu Ši
Šu-Lin Chuj

A hudebně:

Scott Joplin: The Dog Rag - nízká kvalita (MP3 259 KB), vyšší kvalita (MP3 1,5 MB)

New Orleans Mood (jazz) - střední kvalita (MP3 768 KB) Autor: Adam Javůrek

Scooter: Halte den Hund! - nízká kvalita (MP3 340 KB), vyšší kvalita (MP3 2,8 MB)

Vangelis: Dog Runner Theme - nízká kvalita (MP3 160 KB), vyšší kvalita (MP3 1,2 MB)

Ennio Morricone: For a Few Dogs Only - nízká kvalita (MP3 250 KB), vyšší kvalita (MP3 2 MB)

Ačkoli jsem už tyto parafráze potkal na mnoha více i méně uvěřitelných místech, jsem stále jejich autorem (až na výslovně uvedené výjimky). Rozhodně mě těší, že se má dílka vesele šíří po světě, a mám opravdu radost, když se někomu líbí. Ale vadí mi, když je někdo vydává za svá nebo je dokonce někde publikuje pod svým vlastním copyrightem. Pokud se s texty nebo skladbami z této stránky v takových souvislostech setkáte, velmi ocením, když vydavatele upozorníte na tuto stránku. Mnohokrát děkuji.

Copyright  Petr Staníček (www.pixy.cz) a uvedení autoři.
igránské fiály, francouzské fontány, filmové festivaly, folklórní fašanky, fšechno. Fíha! Freudovsky frustrovaný foxteriér Ferda: frnk! Frivolní fešná fenečka. Frčí feromony, Ferda fofruje flámovat. Franta frkne fistulí: "Fuj, Ferdo! Fuj, fix fagot!" Fiasko. Ferda frnknul. Franta fláknul flintou, forhandem fláknul foťákem. Franta funí fortissimo, fialoví. Fyziologické funkce futrované fetem finišují. Fantastická frekvence funění, finální fáze: fjú! Frantova fýzis foukla. Finito, fošna, funus. Fajn fór, Ferdo.
... Angličan:

Sky call pas press O. Vass, 
Press sell an awl okew. 
Shells an yeem miss Lee Vetz, 
Pear o'nack lob okew. 

Pays coon ash tsod yellash, 
jazz tuck wessel stalley? 
Greg Bikh wham navym sum, 
Hop ask a cull dalley. 

Pokud ve svém systému máte něco jako "Speak selected text" (jako je to např. v MacOSX), nechejte si tuhle verzi počítačem přečíst.

Ve spolupráci s Otou http://www.bloguje.cz/blogy/ota
... Japonec:

Šinesito Pej-san klasamažita,
ókolo niwa,
ótawa kušimusaha.
Zapatama samurai cokamizoluma
načepici našišato
perojako dekoraci.

Ówinaši Pej-san, copato japato 
Óduchakuchu den-coden? 
Cotišibe? 
Neporuči-pan janemohuto. 
Netušito. 
Šinesito zanašichatu wen. 

Ve spolupráci s Otou http://www.bloguje.cz/blogy/ota
... Maďar:

Szkökal péz ovszöm
Loukaját zélényim
Sélzanyim miszli vécs 
szpérem nacépicos.

Pézkunás csogyölás 
Zsösztakvészöl sztalä 
gyölbyhvám névímszám 
hópaszkákal dálö... 

Autor: Arthur Dent / upravil -pixy-
... Polák:

Piajszek przes ówosz się skokówał
czy przes ląke ziełone
I dla niego chłap bardzo ziełony wypochodował,
pjierko wpiśćene w ćepycę ziełonę.

Piajszek nasz, czo źe pan zróbiłem?
Dla czego źe pan w permanencji szczastłiwy tak?
Ja powiedziałem bym, ja newiedziałem.
Hop i skokówal się dałę. Tak.

... Ostravak:

Skače čuba přes obile
šibko hupe přes luku.
Za ňu chachar v kamizole
fájne brko v klobuku.

Kaj se vališ, co se chlameš,
co se ščuřiš jako cyp?
Prd ti řeknu, take zname
a zas vali do kajsik.

... Brňák:

Bere čokl glajze grýnó
hópe lúpink přes Kajzec.
Za nim kópe plótve rýnó
plotňák jégr na Oltec.

Co se pecní, těžké lochec?
Šlajfuj fligny, haltni vály.
Žádné ánunk, čokl borec
migne cemrem a de pali.

Helfka pro Švédy / Doslovný překlad pro nebrňáky:

Utíká pes po zeleni
skáče salta brněnským Wilsonovým lesoparkem
Za ním si rosí nohy příkopem
rodilý Brňák-myslivec směrem na Staré Brno

Čemu se jen pořád směje, co ten veselý smích?
Přibrzdi s těmi legráckami, přestaň si z nás dělat švandu.
Nemá ani ponětí, pašák pes
hodí pozadím a jde pryč.

... Němec:

Ein Hundfolgendefederhütejägermeister fragst einem Überhafer-Grünewiesespringerhund: "Unserhündchen, was machst du den, dass du so immerwährendlustig bist?" Der Unwissenheitlichgernegesprochenhund ist weitergesprungen hop.
... Číňan:

Popo-Li Že-Ne Se
Ha-Fan Tua Tam
Wen Či Ho Haj-Nej Wi Ťa
Zau Chem Pe-Ro Soj Či
Fuj

Žeje Tak Či Li Ho Šan?
Oho-Nem V'r Ťi P'La-Šan?
Wi Ťa Se-Di Wi
Ha-Fan Seo To Či
O'Bo Či Po K'r Či
Ne-Tu Ši
Šu-Lin Chuj

A hudebně:

Scott Joplin: The Dog Rag - nízká kvalita (MP3 259 KB), vyšší kvalita (MP3 1,5 MB)

New Orleans Mood (jazz) - střední kvalita (MP3 768 KB) Autor: Adam Javůrek

Scooter: Halte den Hund! - nízká kvalita (MP3 340 KB), vyšší kvalita (MP3 2,8 MB)

Vangelis: Dog Runner Theme - nízká kvalita (MP3 160 KB), vyšší kvalita (MP3 1,2 MB)

Ennio Morricone: For a Few Dogs Only - nízká kvalita (MP3 250 KB), vyšší kvalita (MP3 2 MB)

Ačkoli jsem už tyto parafráze potkal na mnoha více i méně uvěřitelných místech, jsem stále jejich autorem (až na výslovně uvedené výjimky). Rozhodně mě těší, že se má dílka vesele šíří po světě, a mám opravdu radost, když se někomu líbí. Ale vadí mi, když je někdo vydává za svá nebo je dokonce někde publikuje pod svým vlastním copyrightem. Pokud se s texty nebo skladbami z této stránky v takových souvislostech setkáte, velmi ocením, když vydavatele upozorníte na tuto stránku. Mnohokrát děkuji.

Copyright  Petr Staníček (www.pixy.cz) a uvedení autoři.
